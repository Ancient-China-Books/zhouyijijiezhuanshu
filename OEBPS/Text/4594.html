<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>周易集解纂疏-兑</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h2>兑</h2></div>
<p class="em"><a class="gg-link" href="#p0" onclick="return changeColor(this);"></a>
序卦曰：「入而後説之，故受之以兑。兑者，説也。」<span class="jiazhu">崔憬曰：巽以申命行事，入于刑者也。入刑而後説之，所謂人忘其勞死也。</span>
<span class="jiazhu"><span class="yinwen">疏</span>申命行事，莫大乎政刑。巽者，入也，互兑爲刑，故「入于刑者也」。入刑而説，即彖傳所謂「忘勞」「忘死」者也。按：虞注云「兑爲講習，故『學而時習之，不亦説乎』」，義尤精確。詳見序卦傳，兹不録。</span>
</p>
<p class="em"><a class="gg-link" href="#p1" onclick="return changeColor(this);"></a>
䷹兑下兑上兑。亨利貞。<span class="jiazhu">虞翻曰：大壯五之三也。剛中而柔外，二失正動，應五承三，故「亨利貞」也。</span>
<span class="jiazhu"><span class="yinwen">疏</span>從四陽例，宜三之五，此云「五之三」，變也。「剛中」謂二五，而「柔外」謂三上。二失正位，動而成陰，遠應五，近承三，二承三則三正可知，二正則四亦正，故「亨利貞也」。</span>
</p>
<p class="em"><a class="gg-link" href="#p2" onclick="return changeColor(this);"></a>
彖曰：「兑，説也。<span class="jiazhu">虞翻曰：兑口，故説也。</span>
<span class="jiazhu"><span class="yinwen">疏</span>兑爲口，故「爲説」。劉勰文心雕龍曰「説者，悦也。兑爲口舌，故言咨悦懌。過説必僞，故舜驚讒説」，是「説」「悦」同義，故謂兑爲口説也。</span>
剛中而柔外，説以利貞，<span class="jiazhu">虞翻曰：「剛中」謂二五，「柔外」謂三上也。二三四利之正，故「説以利貞」也。</span>
<span class="jiazhu"><span class="yinwen">疏</span>二五皆剛，故「剛中」。三上皆柔，故「柔外」。三在二外，上在五外也。二三四不正，利變之正，故「説以利貞」。</span>
是以順乎天而應乎人。<span class="jiazhu">虞翻曰：大壯乾爲「天」，謂五也，「人」謂三矣。二變順五承三，故「順乎天，應乎人」，坤爲「順」也。</span>
<span class="jiazhu"><span class="yinwen">疏</span>大壯内乾爲天，三上之五，五于三才爲天位，故「天謂五也」。五下之三，三爲人位，故「人謂三矣」。三正，則乾三君子也。二變正，上順五，近承三，動正，故曰「順乎天，應乎人」。二四變互坤，故「爲順」。</span>
説以先民，民忘其勞。<span class="jiazhu">虞翻曰：謂二四已變成屯，坎爲「勞」，震喜兑説，坤爲「民」，坎爲心，民心喜説，有順比象，故「忘其勞」也。</span>
<span class="jiazhu"><span class="yinwen">疏</span>二四失位，變成屯體，屯外坎勞卦爲「勞」，内震春陽爲喜，體兑爲「説」，屯互坤衆爲「民」，又坎亟心爲心，屯<span class="jiaozhusup">潘校：「屯」，原本作「坎」，據陳校本正。</span>二至上有比象，比彖傳曰「下順從也」，是「民心喜説，有順比之象」，故「民忘其勞也」。</span>
説以犯難，民忘其死。<span class="jiazhu">虞翻曰：體屯，故難也。三至上體大過死，變成屯，民説无疆，故「民忘其死」。坎心爲「忘」，或以坤爲「死」也。</span>
<span class="jiazhu"><span class="yinwen">疏</span>屯彖傳曰「剛柔始交而難生」，二四變，故體屯爲難也。三至上體大過棺椁死象，變屯互坤，坤曰「應地无疆」，是「民説无疆」，故「忘其死」也。坎爲心，故「爲忘」。坤喪于乙，死魄爲「死」，故「或以坤爲死也」。</span>
説之大，民勸矣哉。」<span class="jiazhu">虞翻曰：體比順象，故勞而不怨。震爲喜笑，故人勸也。</span>
<span class="jiazhu"><span class="yinwen">疏</span>屯二至上體比，比彖傳曰「下順從也」，故有順象，順，故「勞而不怨」。震春，陽爲喜笑，故「人勸也」。</span>
</p>
<p class="em"><a class="gg-link" href="#p3" onclick="return changeColor(this);"></a>
象曰：「麗澤，兑。君子以朋友講習。」<span class="jiazhu">虞翻曰：君子，大壯乾也。陽息見兑，「學以聚之，問以辯之」。兑二陽同類爲「朋」，伏艮爲「友」，坎爲「習」，震爲「講」，兑兩口對，故「朋友講習」也。</span>
<span class="jiazhu"><span class="yinwen">疏</span>互離爲麗，兑爲澤，兑陰麗陽，故曰「麗澤，兑」。「君子，大壯乾」，謂五也。雜卦稱「兑見」，陽息至二見兑，乾九二「見龍在田」是也。「學以聚之問以辯之」，乾二文言文。體在乾二，故引之以明講習之事也。體有二陽同類，故「爲朋」。兑與艮「山澤通氣」，故「伏艮爲友」。二四已變，習坎爲「習」，震聲爲「講」，四亦伏坎震爲講習也。兑上陰開，兩口相對，故象「朋友講習」。</span>
</p>
<p class="em"><a class="gg-link" href="#p4" onclick="return changeColor(this);"></a>
初九。和兑，吉。<span class="jiazhu">虞翻曰：得位，四變應已，故「和兑吉」矣。</span>
<span class="jiazhu"><span class="yinwen">疏</span>初得正位，上應于四，四剛不和，變而應已，故「和兑吉矣」。</span>
</p>
<p class="em"><a class="gg-link" href="#p5" onclick="return changeColor(this);"></a>
象曰：「和兑之吉，行未疑也。」<span class="jiazhu">虞翻曰：四變應初，震爲「行」，坎爲疑，故「行未疑」。</span>
<span class="jiazhu"><span class="yinwen">疏</span>四變應初，互震足爲「行」，坎心爲疑。初行而後四之坎，變而得正，故「行未疑也」。</span>
</p>
<p class="em"><a class="gg-link" href="#p6" onclick="return changeColor(this);"></a>
九二。孚兑，吉，悔亡。<span class="jiazhu">虞翻曰：「孚」謂五也。四已變，五在坎中稱「孚」。二動，得位應之，故「孚兑，吉，悔亡」矣。</span>
<span class="jiazhu"><span class="yinwen">疏</span>「孚謂五也」者，初令四變正，五在坎中，坎有孚稱「孚」。二失正有悔，動而得位，上應于五，故「孚兑，吉，悔亡」也。</span>
</p>
<p class="em"><a class="gg-link" href="#p7" onclick="return changeColor(this);"></a>
象曰：「孚兑之吉，信志也。」<span class="jiazhu">虞翻曰：二變應五，謂四已變，坎爲「志」，故「信志也」。</span>
<span class="jiazhu"><span class="yinwen">疏</span>二變正應五，謂四已應初，變坎心爲「志」，又坎孚爲「信」，故「信志也」。</span>
</p>
<p class="em"><a class="gg-link" href="#p8" onclick="return changeColor(this);"></a>
六三。來兑，凶。<span class="jiazhu">虞翻曰：從大壯來。失位，故「來兑凶」矣。</span>
<span class="jiazhu"><span class="yinwen">疏</span>兑三從大壯五來，在五失位，在三亦失位，故「來兑凶矣」。不言正者，兑家陰説陽，三无應，故不變，上變陽，與三易位，然後變也。三不變而上能變者，兑有伏艮，艮兑之卦，皆以上爲主也。案：三曰「來兑」，來上六也。上曰「引兑」，引六三也。致彼曰來，汲下曰引。小人合則君危，故凶。三伏震足，故有來象。</span>
</p>
<p class="em"><a class="gg-link" href="#p9" onclick="return changeColor(this);"></a>
象曰：「來兑之凶，位不當也。」<span class="jiazhu">案：以陰居陽，故「位不當」。諂邪求悦，所以必凶」。</span>
<span class="jiazhu"><span class="yinwen">疏</span>以陰爻居陽位，故曰「不當」。兑本以陰説陽，又失正位，是「諂邪求悦」，其凶必矣。</span>
</p>
<p class="em"><a class="gg-link" href="#p10" onclick="return changeColor(this);"></a>
九四。商兑未寧，介疾有喜。<span class="jiazhu">虞翻曰：「巽爲近利市三倍」，故稱「商兑」。變之坎，水性流，震爲行。謂二已變，體比象，故「未寧」，與比「不寧方來」同義也。坎爲疾，故「介疾」。得位承五，故「有喜」。</span>
<span class="jiazhu"><span class="yinwen">疏</span>「巽爲近利市三倍」，説卦文。互巽近市，故稱「商兑」。四變正成坎，坎水性流，互震爲行。二已變，至上體比，比卦辭曰「不寧方來」，故「未寧」，虞彼注云「水性流動，故不寧」，亦取坎象也。坎心病爲「疾」，介，纖也，變互艮爲小，故曰「介疾」。變得正位，上承五陽，陽爲「喜」，纖小之疾，勿藥有喜，故「有喜」。</span>
</p>
<p class="em"><a class="gg-link" href="#p11" onclick="return changeColor(this);"></a>
象曰：「九四之喜，有慶也。」<span class="jiazhu">虞翻曰：陽爲「慶」，謂五也。</span>
<span class="jiazhu"><span class="yinwen">疏</span>陽爲喜，陽亦爲「慶」，承陽而有慶，故「慶謂五也」。</span>
</p>
<p class="em"><a class="gg-link" href="#p12" onclick="return changeColor(this);"></a>
九五。孚于剥有厲。<span class="jiazhu">虞翻曰：「孚」謂五也。二四變，體剥象，故「孚于剥」。在坎未光，「有厲」也。</span>
<span class="jiazhu"><span class="yinwen">疏</span>坎爲孚，「孚謂五也」者，四已變也。二四變，五體剥象，故曰「孚于剥」。在坎，伏離未光，故「有厲也」。案：兑爲夬，夬極必剥，况六三以兑説而來，上六以兑説而引，若輕信陰，則剥之兆成矣，故「有厲」。</span>
</p>
<p class="em"><a class="gg-link" href="#p13" onclick="return changeColor(this);"></a>
象曰：「孚于剥，位正當也。」<span class="jiazhu">案：以陽居尊位，應二比四，孚剥有厲，「位正當也」。</span>
<span class="jiazhu"><span class="yinwen">疏</span>以陽爻居尊位，二四已變，故「應二比四」。「孚剥有厲」者，二四變，五位在剥，故「位正當也」。</span>
</p>
<p class="em"><a class="gg-link" href="#p14" onclick="return changeColor(this);"></a>
上六。引兑。<span class="jiazhu">虞翻曰：无應乘陽，動而之巽爲繩。艮爲手。應在三，三未之正，故「引兑」也。</span>
<span class="jiazhu"><span class="yinwen">疏</span>上<span class="jiaozhusup">潘校：「上」，原本作「二」，據陳校本正。</span>无正應，近乘五陽，兑上極而下，之巽爲繩，三至五亦互巽爲繩。伏艮爲手，以手挽繩，有引象焉。上應在三，三未之正。上動，與三易位，乃各正，故「引兑也」。案：巽卦初四皆陰而吉，兑卦三上皆陰而凶。巽伏于内，君子之道。兑見于外，小人之道也。</span>
</p>
<p class="em"><a class="gg-link" href="#p15" onclick="return changeColor(this);"></a>
象曰：「上六引兑，未光也。」<span class="jiazhu">虞翻曰：二四已變而體屯，上三未爲離，故「未光也」。</span>
<span class="jiazhu"><span class="yinwen">疏</span>二四已變，體屯象。上應三，屯成離毁，離日爲光，故「未光」。</span>
</p>
</div></body></html>