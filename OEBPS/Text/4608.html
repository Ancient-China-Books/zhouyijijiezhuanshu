<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>周易集解纂疏-附：中華校點本《點校體例》</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>點校體例</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>一、周易集解於易經十二篇之編次用王弼本。又以序卦散入各卦之首，故序卦凡二見。所輯之注有同有異，可見李鼎祚凡二次集序卦之注，因而重見者，計有三十八節。</p>
<p class="em2" id="p1"><a class="gg-link" href="#p1" onclick="return changeColor(this);"></a>二、凡散入各卦之彖上、彖下、象上、象下、序卦，皆加冒號與引號，以便與二篇分辨。又文言僅散入乾、坤兩卦，且文辭較長，故文言曰下僅加冒號，全文不用引號。</p>
<p class="em2" id="p2"><a class="gg-link" href="#p2" onclick="return changeColor(this);"></a>三、彖、象等每引二篇原文，一般不加引號，因此書不以十翼解二篇爲主。</p>
<p class="em2" id="p3"><a class="gg-link" href="#p3" onclick="return changeColor(this);"></a>四、此書以唐李鼎祚所輯之三十餘家易注爲主，明注者如何理解易經十二篇。纂疏者，疏通此三十餘家易注之義。</p>
<p class="em2" id="p4"><a class="gg-link" href="#p4" onclick="return changeColor(this);"></a>五、中興書目計周易集解所集之易注凡三十家，及九家易、乾鑿度二書。朱睦㮮考增焦贛、伏曼容二家。朱彝尊又考增姚規、朱仰之、蔡景君三家。纂疏所計之三十五家，因子夏易傳已見前，實三十六家，內遺漏乾鑿度。且先儒皆未計孔安國、延叔堅兩家，故周易集解凡集三十九家易注，尙有李鼎祚自加之案語。由是纂疏者，蓋疏四十家易注之義。</p>
<p class="em2" id="p5"><a class="gg-link" href="#p5" onclick="return changeColor(this);"></a>六、計四十家之易注，凡二千七百餘節。內乾鑿度、孔安國、蔡景君、焦贛、延叔堅、王廙、沈驎士、伏曼容、姚規、崔覲十家僅一節。且焦贛爲鄭玄注中所引及，蔡景君、延叔堅爲虞翻注中所引及。孟喜、京房、劉表、何晏、張璠、朱仰之六家僅二節。向秀僅三節。子夏易傳、王凱沖兩家僅四節。劉瓛僅五節。以上二十家，文獻極少，備一說而已。又馬融雖僅八節，於虞翻注中屢有論及。姚信十四節，虞氏二十節。王肅二十一節。蜀才二十三節。翟玄二十六節。何妥三十六節。以上七家，未滿四十節，略有義理可言。又鄭玄、宋衷、陸績三家，與王弼、韓康伯、孔穎達三家，各家取四五十節而未滿六十節，可見漢易與魏、晉易之異而有其所同。此外主要之七家，即李鼎祚案近百節，干寳、九家易、侯果皆百餘節，崔憬二百餘節，荀爽三百餘節，虞翻獨多近一千三百節。此統計輯録文獻之多寡，可見其義。</p>
<p class="em2" id="p6"><a class="gg-link" href="#p6" onclick="return changeColor(this);"></a>七、於易經十二篇之斷句，以注者爲主。如豫卦大象：「雷出地，奮豫。」此書取崔憬注，逗於「地」。</p>
<p class="em2" id="p7"><a class="gg-link" href="#p7" onclick="return changeColor(this);"></a>八、漢注以卦名示卦爻變及體象，故於三畫以上之卦名（包括四畫、五畫、六畫），各加書名號以便閲讀。若三畫卦名僅八，容易識别，且爲數極多，以不加爲宜。</p>
<p class="em2" id="p8"><a class="gg-link" href="#p8" onclick="return changeColor(this);"></a>九、虞、荀注重經文及十翼間之相互引證，故於引文每加引號，疏引注亦然。如荀爽注井九三下半段爻辭曰：謂五「可用汲」三，則「王」道「明」而天下「並受其福」。於荀注中所加之引號，其文即爻辭。又如虞翻注乾文言「則各從其類也」曰：「方以類聚，物以羣分。」「乾道變化，各正性命。」「觸類而長」，故「各從其類」。虞注此節，全用十翼原文。疏亦能綜述虞注以貫通易義，此見引文之重要。然常見之吉凶悔吝等斷辭，亦不必一一儘加引號。且注者不同，未可全書一例，讀者詳之。</p>
</div></body></html>
