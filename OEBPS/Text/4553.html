<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>周易集解纂疏-隨</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h2>隨</h2></div>
<p class="em"><a class="gg-link" href="#p0" onclick="return changeColor(this);"></a>
序卦曰：「豫必有隨也，故受之以隨。」<span class="jiazhu">韓康伯曰：順以動者，衆之所隨。</span>
<span class="jianshu"><span class="yinwen">疏</span>豫内坤外震。坤，順也，震，動也，故云「順以動豫」。順以動，是動而説者也。「故受之以隨」。隨，震動而兑説也。隨自否來，否坤爲衆，故云「衆之所隨」。蓋豫爲喜樂，喜樂出入，人必喜悦。孟子曰「吾王不遊，吾何以休，吾王不豫，吾何以助」，此之謂也。</span>
</p>
<p class="em"><a class="gg-link" href="#p1" onclick="return changeColor(this);"></a>
䷐<span class="jiazhu">震下兑上</span>隨。元亨利貞。无咎。<span class="jiazhu">虞翻曰：否上之初。「剛來下柔」，初上得正，故「元亨利貞，无咎」。鄭玄曰：「震，動也」。「兑，説也」。内動之以德，外説之以言，則天下之人，咸慕其行而隨從之，故謂之「隨」也。既見隨從，能長之以善，通其嘉禮，和之以義，幹之以正，則功成而有福。若无此四德，則有凶咎焉。焦贑曰「漢高帝與項籍，其明徵也」。</span>
<span class="jianshu"><span class="yinwen">疏</span>虞注：從三陰三陽之例，隨自否來，故云「否上之初」也。「剛來下柔」，釋詳彖傳。否上之初，乾元復正，故「元亨」。初上既正，天行消息，三四易位，終成既濟，故「利貞」。陽降陰升，非益之道，嫌于有咎，以否成隨，故「无咎」也。鄭注：「震，動也」，「兑，説也」，説卦文。德在内。震初龍德，又在内卦，故「内動之以德」。言在外。兑口舌爲言，又在外卦，故「外説之以言。」言而民莫不信，行而民莫不説，故「天下之民，咸慕其行而隨從，謂之隨也」。既見隨從，則長之以善而爲「元」，通其嘉禮而爲「亨」，和之以義而爲「利」，幹之以正而爲「貞」。功成有福，故「无咎」也。若无此四德，人即隨從，凶咎難免矣。襄九年左傳「穆姜筮得艮之隨。姜曰『周易曰隨元亨利貞无咎。有是四德者，隨而无咎。我皆无之，豈隨也哉。我則取惡，能无咎乎。』」鄭氏之義，葢本此也。焦延壽字贑，漢人，即京房所從受學者也。箸有焦氏易林十六卷，今存。又有易林變占十六卷，今佚。兹所引焦氏云云，當變占中語也。史稱漢高祖寬仁愛人，常有大度，順民而定天下。規模宏遠。又謂項羽自矜功伐，奮其私智，欲以力征，卒亡其國。一衆隨而有是四德則興，一衆隨而无是四德則亡，故云「漢高祖與項籍，其明徵也」。</span>
</p>
<p class="em"><a class="gg-link" href="#p2" onclick="return changeColor(this);"></a>
彖曰：「隨，剛來而下柔，動而説，隨。<span class="jiazhu">虞翻曰：否乾上來之坤初，故「剛來而下柔」。動，震，説，兑也。</span>
<span class="jianshu"><span class="yinwen">疏</span>雜卦曰「乾剛坤柔」。隨自否來，乾上來之坤初，是「剛來而下于柔」。陰之隨陽，由剛下之，夫婦之義也。動之以震，説之以兑，故名「隨」也。</span>
大亨貞无咎，<span class="jiazhu">荀爽曰：隨者，震之歸魂。震歸從巽，故大通。動爻得正，故「利貞」。陽降陰升，嫌于有咎。動而得正，故无咎。</span>
<span class="jianshu"><span class="yinwen">疏</span>隨，震宫歸魂卦也。震自三變恆，四變升，五變井，四不變大過爲遊魂，内卦皆巽。至隨歸魂始復震，故云「震歸從巽」。震巽旁通，故云「大通」。初上二爻，動皆得正，故曰「利貞」。陽主升，陰主降。今陽降陰升，宜有咎矣。初上易位，各得陰陽之正，故「无咎」也。</span>
而天下隨時，<span class="jiazhu">虞翻曰：「乾爲天」，坤爲「下」。震春兑秋。三四之正，坎冬離夏。四時位正，時行則行，故「天下隨時」矣。</span>
<span class="jianshu"><span class="yinwen">疏</span>否「乾爲天」，坤爲「下」，故曰「天下」。隨震左爲春，兑右爲秋。三四變之正，成既濟定，則坎北爲冬，離南爲夏。四時各正，時行則行，故曰「天下隨時」。愚案：王肅本「時」作「之」。古文「時」作「旹」，「之」作「𡳿」，當脱「日」，誤作「之」也。以象辭「嚮晦入宴息」證之，則「隨時」之義爲長。</span>
隨時之義大矣哉。」<span class="jiazhu">蜀才曰：此本否卦。剛自上來居初，柔自初而升上。則内動而外説，是「動而説，隨」也。相隨而大亨无咎，得于時也。得時則天下隨之矣，故曰「隨時之義大矣哉」。</span>
<span class="jianshu"><span class="yinwen">疏</span>卦自否來。乾剛來居于初，坤柔往居于上。内成震而動，外成兑而説，故云「動而説，隨」也。以乾通坤成隨，故相隨而亨。得時，故无咎也。中庸曰「君子而時中」，時中之義本大。事事得時，則天下皆隨，故曰「隨時之義大矣哉」。</span>
</p>
<p class="em"><a class="gg-link" href="#p3" onclick="return changeColor(this);"></a>
象曰：「澤中有雷，隨。<span class="jiazhu">九家易曰：兑澤震雷，八月之時。雷藏于澤，則「天下隨時」之象也。</span>
<span class="jianshu"><span class="yinwen">疏</span>説卦曰「兑爲澤」，「震爲雷」。「八月之時」，仲秋也。月令曰「雷始收聲」。今「澤中有雷」，是「雷藏于澤」而將收聲矣，故有合于「天下隨時之象也」。</span>
君子以嚮晦入宴息。」<span class="jiazhu">翟玄曰：晦者，冥也。雷者陽氣，春夏用事。今在澤中，秋冬時也。故君子象之，日出視事，其將晦冥，退入宴寢而休息也。侯果曰：坤爲「晦」。乾之上九，來入坤初，「嚮晦」者也。坤初升兑，兑爲休息「入宴」者也。欲君民者晦德息物，動説黎庶，則萬方歸隨也。</span>
<span class="jianshu"><span class="yinwen">疏</span>翟注：僖十五年公羊傳「晦者何？冥也」，故云「晦者，冥也」。説文「冥从冖，夜也」。<span class="jiaozhusup">潘校：説文無「冥」字。陳校本改作詩斯干鄭箋「冥，夜也」。東里山人按：《說文》有「冥」字，謂「幽也。从日从六，冖聲。日數十。十六日而月始虧幽也。凡冥之屬皆从冥。莫經切。」
	</span>「雷者陽氣，春夏用事」，故月令「仲春之月，雷乃發聲」。「今在澤中，秋冬時也」，故月令「仲秋之月，雷始收聲」。君子，乾上之初而成震者也。故象雷之在澤。玉藻曰「君日出而視朝，退適路寢聽政，使人視大夫，大夫退，然後適小寢釋服」。鄭彼注云「路寢所以治事，小寢以時燕息焉」。故云「日出視事，其將晦冥，退入宴寢而休息也」。案：否坤爲「晦」，又安土爲安，故爲「宴」。巽爲「入」。艮爲止，故爲「息」。乾上來入于坤，故「以嚮晦入宴息」。侯注：「坤爲晦」，釋見「冥豫」。乾上來入坤初爲晦，是「嚮晦」者也。坤初已升于兑，上復于初爲復。復二「休復」爲休息，是「入宴」者也。「欲君民」者，謂「君子」也。初爲乾初，是「龍德而隱者也」。隱即晦也，故云「晦德」。二爲復二，是「休復」而「下仁」者也。「休」即「息」也，故云「息物」。震動兑説否坤爲民，爲衆，故云「動説黎庶」。坤土爲方，衆爲萬，故云「萬方歸隨也」。案：「澤中有雷」，陰隨陽息也。否坤爲「晦」，又爲「宴安」。陽生爲「息」，震初是也。乾三「終日」，則「嚮晦」矣。由上入坤，是「向晦入安息」，「養夜氣」之義也。</span>
</p>
<p class="em"><a class="gg-link" href="#p4" onclick="return changeColor(this);"></a>
初九。官有渝。貞吉。出門交有功。<span class="jiazhu">九家易曰：渝，變也。謂陽來居初，得正爲震，震爲子得土之位，故曰「官」也。陰陽出門，相與交通。陰往之上，亦不失正。故曰「貞吉」而「交有功」。</span>
<span class="jianshu"><span class="yinwen">疏</span>「渝，變也」，釋言文。否上剛來居初得正，其體爲震，官，官鬼也。參同契曰「水以土爲鬼，土鎮水不起」。京房謂世應官鬼福德之説，皆始于文王。火珠林亦云。故謂「爲震子得土之位，故曰官也」。卦自否來，震初納庚子水，得坤納乙未土之位。水以土爲官，以震變坤，故曰「官有渝」也。「帝出震」爲「出」。艮爲門闕，二互四成艮，故爲「門」。初震與四艮相應爲「出門」。初上易位，是坤初出交于乾，故云「陰陽出門，相與交通」也。陰往之上，上來居初，皆不失正，故曰「貞吉」。繫下曰「五多功」，凡言「功」者皆指五。初之上，上得位而係五，故「交有功」也。</span>
</p>
<p class="em"><a class="gg-link" href="#p5" onclick="return changeColor(this);"></a>
象曰：「官有渝，從正吉也。出門交有功，不失也。」<span class="jiazhu">鄭玄曰：「震爲大塗」，又爲日門，當春分，陰陽之所交也。是臣出君門，與四方賢人交，有成功之象也。昔舜「慎徽五典，五典克從。納于百揆百揆時序。賓于四門，四門穆穆」，是其義也。</span>
<span class="jianshu"><span class="yinwen">疏</span>「震爲大塗」，説卦文。又震，東方之卦也。日出于東，故「爲日門」。震，方伯之卦，時值春分，居冬夏之中，故云正「陰陽之所交也」。坤爲「臣」，「乾爲君」，初出艮門，故云「臣出君門」。坤爲「四方」，乾初爲「賢人」，故云「與四方賢人交」。百僚師師，撫五辰而凝庶績，是「有成功之象也」。「慎徽五典」以下，虞書舜典文。引之以明「出門有功」之義。案：震爲「從」，虞義也。上陽失位，之初得正，故曰「從正吉也」，初往居上，係五有功，故曰「不失也」。</span>
</p>
<p class="em"><a class="gg-link" href="#p6" onclick="return changeColor(this);"></a>
六二。係小子，失丈夫。<span class="jiazhu">虞翻曰：應在巽，巽爲繩，故稱「係」。「小子」謂五。兑爲少，故曰「小子」。「丈夫」謂四。體大過「老夫」，故稱「丈夫」。承四隔三，故「失丈夫」。三至上有大過象，故與「老婦」「士夫」同義。體咸象，夫死大過，故每有欲嫁之義也。</span>
<span class="jianshu"><span class="yinwen">疏</span>四互巽，初與四應，故「應在巽」。「巽爲繩直」，「故稱係」。「小子謂五」者，「兑爲少，故稱小子」。「丈夫謂四」者，三至上體大過。大過九二云「老夫得其女妻」，虞彼注云「乾老故稱老夫」。「丈夫」猶「老夫」。隨四體大過九二，爲「老夫」。三體大過初六，爲老婦。五則大過之「士夫」，故爲「小子」。二欲承四，見隔于三故「失丈夫」。隨與大過同體，「故與老婦士夫同義」<span class="jiaozhusup">潘校：「義」，原本作「養」，據陳校本正。
	</span>也。二至上體咸象，咸「取女」，二三女也。「夫死大過」者，繫下「棺椁之象取諸大過」，故爲「死」。「老夫」故「夫死」。咸女夫死，故欲嫁也。案：虞注六三「失初小子」，是「小子」謂初也。釋見後。虞謂隨家陰隨陽，蓋二係初、三係四、上係五也。卦名爲隨，亦取陰隨陽也。</span>
</p>
<p class="em"><a class="gg-link" href="#p7" onclick="return changeColor(this);"></a>
象曰：「係小子，弗兼與也。」<span class="jiazhu">虞翻曰：己係于五，不兼與四也。</span>
<span class="jianshu"><span class="yinwen">疏</span>「係小子」，是係于五也。「失丈夫」，是不兼與四也。</span>
</p>
<p class="em"><a class="gg-link" href="#p8" onclick="return changeColor(this);"></a>
六三。係丈夫，失小子。隨有求得，利居貞。<span class="jiazhu">虞翻曰：隨家陰隨陽。三之上无應，上係于四，失初小子，故「係丈夫，失小子」。艮爲居，爲求，謂求之正。得位遠應，利上承四，故「利居貞」矣。</span>
<span class="jianshu"><span class="yinwen">疏</span>在隨之家，皆陰隨陽。三與上皆陰，故「无應」。三與四爲巽，故「上係于四」。初亦爲「小子」者，對四乾爲「老夫」，震長男，「復小而辯于物」，以一陽初生爲小，故稱「小子」也。承四故係四，與初无應，故「失小子」也。「艮爲門闕」，又爲止，故「爲居」。艮兑「同氣相求」，故「爲求」，謂求變之正。三<span class="jiaozhusup">潘校：「三」，原本作「初」，據卦象及李疏文義正。
	</span>得位而遠應于上，四亦變正成既濟，故「利上承四」，三四皆正，故「利居貞」矣。</span>
</p>
<p class="em"><a class="gg-link" href="#p9" onclick="return changeColor(this);"></a>
象曰：「係丈夫，志舍下也。」<span class="jiazhu">王弼曰：雖體下卦，二已據初，將何所附，故舍初係四，志在丈夫也。四俱无應，亦欲于己隨之，則得其求矣。故曰「隨有求得」也。應非其正，以係于人，何可以妄，故「利居貞」也。初處已下，四處已上，故曰「係丈夫，失小子」也。</span>
<span class="jianshu"><span class="yinwen">疏</span>陰之爲物，必係于陽。三與二初，雖同在下體，二已據初，三无所附。下舍初，上係四，四陽爲丈夫，故「志在丈夫」。四與三俱无正應，四係三，三即隨四，得其所求，故「有求得」也。三與上應非其正，今係于四，是「係于人」。不可妄動，唯利在居處守正，故「利居貞」也。初處已下，已不得乘。四處已上，已得承之。故曰「係丈夫，失小子」也。三四變正，坎爲「志」。志在四，不在下，故曰「志舍下也」。</span>
</p>
<p class="em"><a class="gg-link" href="#p10" onclick="return changeColor(this);"></a>
九四。隨有獲，貞凶。有孚在道，以明何咎。<span class="jiazhu">虞翻曰：謂獲三也。失位相據，在大過死象，故「貞凶」。象曰「其義凶也」。「孚」謂五，初震爲「道」。三已之正，四變應初，得位在離，故「有孚在道，以明何咎」。象曰「明功也」。</span>
<span class="jianshu"><span class="yinwen">疏</span>獲，得也。四乘三，三係四，故「獲三也。」三四失位，彼此相據，體大過爲棺椁。三四在大過中，有死象焉。是「貞凶」之義也。五曰「孚于嘉」，故「孚謂五」。初「震爲大塗」，故「爲道。」三「利居貞」，是已變之正。四變正與初應，得位，故「有孚在道」。變離爲「明」，故「以明何咎」。五爲卦主，故歸功于五也。愚案：三四兩爻不正，故獨兩爻言「隨」，且言「貞」。三陰隨陽，是得四也。四陽隨陰，是獲三也。三往四則居貞，「四多懼」故利。四來居三亦居貞，「三多凶」故凶。然三四易位，六爻皆正，成既濟定。坎爲「孚」，離爲「明」。四得正孚初，故曰「有孚在道」。雖凶得正，故曰「以明何咎」。</span>
</p>
<p class="em"><a class="gg-link" href="#p11" onclick="return changeColor(this);"></a>
象曰：「隨有獲，其義凶也。<span class="jiazhu">虞翻曰：死在大過，故凶也。</span>
<span class="jianshu"><span class="yinwen">疏</span>大過有「棺椁」之象，故「死在大過」。死，故凶也。</span>
有孚在道，明功也。」<span class="jiazhu">虞翻曰：「功」謂五也。三四之正，離爲「明」，故「明功也」。</span>
<span class="jianshu"><span class="yinwen">疏</span>「五多功」，故「功謂五也」。三四已變之正，成既濟。離爲「明」，明五之功，五爲卦主故也。</span>
</p>
<p class="em"><a class="gg-link" href="#p12" onclick="return changeColor(this);"></a>
九五。孚于嘉，吉。<span class="jiazhu">虞翻曰：坎爲「孚」，陽稱「嘉」。位五正，故吉也。</span>
<span class="jianshu"><span class="yinwen">疏</span>三四變正體坎，三至上亦體坎，坎「有孚」，故「爲孚」。乾文言「亨者，嘉之會」，故「陽稱嘉」。嘉，嘉禮也。春官大宗伯「以嘉禮親萬民，以昬冠之禮親成男女，隨時，陰係于陽，合于嘉禮，故云「孚于嘉」。五位得正，故「吉」也。</span>
</p>
<p class="em"><a class="gg-link" href="#p13" onclick="return changeColor(this);"></a>
象曰：「孚于嘉吉，位正中也。」<span class="jiazhu">虞翻曰：凡五言中正，中正皆陽得其正，以此爲例矣。</span>
<span class="jianshu"><span class="yinwen">疏</span>「凡五言中正」者，五爲「中」，陽爲「正」，「皆陽得其正」者也。舉此爲五例也。</span>
</p>
<p class="em"><a class="gg-link" href="#p14" onclick="return changeColor(this);"></a>
上六。拘係之，乃從維之。<span class="jiazhu">虞翻曰：應在艮，艮手爲「拘」。巽爲繩，兩「係」稱「維」。故「拘係之，乃從維之」。在隨之上而无所隨，故「維之」。象曰「上窮」，是其義也。</span>
<span class="jianshu"><span class="yinwen">疏</span>下應在艮，「艮爲手」，故「爲拘」。又應巽，巽爲繩，故爲「係」。三未正，故「无所隨」。與三共係于五，故「兩係稱維」也。在隨之上，窮而无所隨矣，故從而維五也。乾鑿度説此爻曰「上六用待九五，拘繫之，維持之，明被陽化而陰欲持之也」。</span>
王用亨于西山。<span class="jiazhu">虞翻曰：否乾爲「王」，謂五也。有觀象，故享。兑爲「西」，「艮爲山」，故「用亨于西山」也。</span>
<span class="jianshu"><span class="yinwen">疏</span>否乾「爲君」，故「爲王」。五爲天子，故「謂五也。」否初至五體觀，隨二至上亦體觀。觀卦辭曰「觀，盥而不薦」，祭享之象。故言「用亨」。「亨」讀如「享」也。體兑爲「西」，互「艮爲山」，故爲「西山」。乾鑿度曰「崇至德，顯中和之美」。當此之時，仁恩所加，靡不隨從，咸説其德，得用王之道，故言「王用享于西山」也。</span>
</p>
<p class="em"><a class="gg-link" href="#p15" onclick="return changeColor(this);"></a>
象曰：「拘係之，上窮也。」<span class="jiazhu">虞翻曰：乘剛无應，故「上窮也」。</span>
<span class="jianshu"><span class="yinwen">疏</span>乘五剛而无正應，故曰「上窮」。「窮則變，變則通，通則久」。係于五，則不窮也。</span>
</p>
</div></body></html>